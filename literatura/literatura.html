<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    
    <title>Literatūra</title>
    
    <link rel="stylesheet" href="lit-style.css">
    <script defer src="mode.js"></script>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&display=swap" rel="stylesheet">
</head>
<body class="light">
    <div class="container">
        <div class="action-bar">
            <div class="action-rigt">
                <h1>Cienītāju daiļliteratūra</h2>
                <h2 class="accent-main italija">Šahists x martinsone</h3>
            </div>
            <div class="action-left">
                <img id="light" src="../media/Weapon_flashbang.png">
                <img id="kawaii" src="../media/baka_cd.png">
                <img id="latvija" src="../media/lv.png">
            </div>
        </div>
        <div class="lit-teksts">
            <!-- šis ir drausmīgi -->
            <p class="foreground-dimmed italija">!!! PIEBILDE !!!</p>
            <p class="foreground-dimmed italija">Visas daiļdarba daļas – tēli, vietas, biedrības – ir pilnībā izdomātas un nepastāv īstajā dzīvē. Ja novērojama kāda sakritība starp šo stāstu un īsto dzīvi, tā ir Jūsu pašu šizofrēniskā vēlme ko tādu saskatīt. Stāsts nemaz nav par planētu Zeme, cilvēkiem vai vispār par šo galaktiku vai visumu. Šajā svešajā visumā valda pavisam citi fizikas – un tātad arī dabas – likumi, kā arī pašu būtņu starpā ir pavisam cita attieksme. Uztveriet šo stāstu kā pilnīgu iztēles augli, jo nekas šāds nemaz nespētu pastāvēt īstenībā un noteikti nevajadzētu neko līdzīgu mēģināt izspēlēt, jo īstā pasaule ir pavisam citāda no šī iedomu visuma! </p>
            <p>Vasara. Ir agrs rīts. Saule jau gandrīz izlīdusi no debess apvāršņa. Tās stari griež acīs kā asmens pēc tikko pagājušās tumšās nakts. Tā nakts… Tā tik tiešām bija ellīga nakts. Pēc tādas pat laucinieces tomēr izlemj palikt savā migā, un kurš gan viņas vainotu – pat govis, kuras parasti prasītos pēc slaukšanas, paliek guļam, nav dzirdami ne baznīcas zvani, ne gailis, kas ik rītu modina. Valda absolūts klusums, ko brīžiem pārtrauc vēja brāzmas. Jā – pasaule tomēr neguļ, tā nespētu – likumi, kas valda pār pasauli ir absolūti un nelaužami: vējš vienmēr pūtīs, saule vienmēr spīdēs, un Zeme vienmēr griezīsies ap savu asi. Tieši ar tik pat absolūtu sparu Spēļturis Χριστιανοῖς شاه‎‎ ‎(turpmāk saukts par Šahistu) devās savā ikrīta pastaigā. Stalts, plecīgs zellis, ar zodu, uz kā varētu sagriezties, un matiem, kas, ja godīgi saka, ir diezgan prasti. Toties neparasts bija tas, kas mitinājās zem šiem matiem. </p>
            <p>Šahistu no parastajiem miesīgajiem atšķīra viņa neaptverami augstais intelekts. Jau pāris mēnešu vecumā izpelnījis Šaha lielmeistara lomu, tautās nācis pazīstams kā Ἀθηναίασ jeb Atēnais (pēc sengrieķu gudrības dievības). Lai gan vēl jauns un savu spēka gadu agrumā, viņš bija sasniedzis visu, ko vien bija vēlējies – prāts rūdīts kā tērauds, miesa, kas Olimpiskajās spēlēs uzstādītu rekordus, un dzīve kā karalim. Viss, ko viņš bija vēlējies… toties kaut kas iztrūka. Kaut kas attālināja viņu no laimes. Savā garlaicībā un laimes meklējumos viņš bija pasācis izaicināt visus uz spēlēm: - Kaut kas taču man vēl nav sasniegts! – viņš domāja. Toties visās prāta un sporta spēlēs viņš vienmēr guvis virsroku. </p>
            <p>Šis rīts viņam nešķita īpašs. Jā, cilvēku parasti ielās ir vairāk, bet tas viņam nešķita būtiski. Visi ikdienišķie ļaudis viņam vispār šķita bezjēdzīgi kā NSV (ne-spēlētāja varoņi) – uztraukties par tiem būtu kā uztraukties par skudrām, kas mīt kaimiņu dārzā. Toties, ja pēkšņi visas skudras pazustu, tas raisītu kaut kādu interesi. Apmetis četrus riņķus ap Rīgu, viņš devās mājup. Ejot cauri Grīziņkalnam, viņš pamanīja pirmo rīta pretimnācēju – Feliacitu “Laimdotu” Martinsoni. </p>
            <p>Ģērbusies vasarīgi, gariem gaišiem matiem un veselīgu figūru, viņa jau bija pagājusi Šahistu garām, kad pēkšņi viņas miesa sastinga. Sekundes stiepās, kas šķita kā stundas, redze palika neskaidra, visa noklāta zosādā un aukstos sviedros, viņa dzirdēja soļus sev aiz muguras. Šī aura, šī gaita, šis soļu temps – viņa zināja, ka tas viss vērsts pret viņu. Viss viņas prāts teica, lai viņa tin kopā makšķeres, bet kājas atteicās klausīt. Tad pēkšņi atskanēja balss. Šī balss – ko tādu raksturo tie, kas apgalvo, ka ir runājuši ar Dievu. Viņa centās saklausīt teikto, bet ausīs džinkstēja zvani. Palēnām viņas redze satumsa, un drīz vien pati atdūrās pret zemi. </p>
            <p>Šahists stāvēja neizpratnē par to, kas tikko noticis – viņš uzdeva vienkāršu jautājumu par to, kur pazuduši ļaudis no ielām, bet par atbildi saņēma meitenes ģīboni. Izjūtot nelielu atbildības sajūtu, bet galvenokārt vēloties uzzināt atbildi uz neatbildēto jautājumu, viņš daiļavu pār plecu aiznesa uz savu dzīvokli. Varētu jau domāt, ka ģībušu cilvēku jānogādā mediķu rokās, bet neviena ārsta prasmes nestāv ne tuvu Šahista spējām. </p>
            <p>Martinsonei atverot acis, samaņa vēl līdz galam nebija atgriezusies. Mīksts matracis, silta sedziņa, patīkami vēsa istaba, neviena oda… Varētu vēl pasnaust… - PAG, NĒ! Kur es esmu!? – viņa uzleca gaisā. Istabas otrā galā Šahists sēdēja pie datora, uzlicis austiņas, viņš nemaz nedzirdēja, ka jaunkundze bija pamodusies. Tajā mirklī Martinsone vēl nebija līdz galam aptvērusi, kā šajā situācijā bija nokļuvusi, bet instinktīvi sāka lavīties prom. Toties šis plāns izgāzās tiklīdz, izkāpusi no gultas, viņa paslīdēja uz šaha torņa kauliņa. Ar lielu blīkšķi viņa atsitās pret plauktu, kas sašķiebās un nokrita no sienas, līdzi ņemot arī antīkās kristāla vāzes, kas bija uz tā novietotas. Šim troksnim tomēr izdevās piesaistīt Šahista uzmanību, un viņš novilcis austiņas devās Martinsones virzienā: - Piedod, es spēlēju Dzelzs Sirdis IV. Tā ir ļoti laba prāta spēle, un tās spēlēšana ietilpst mana ikrīta rutīnā. Vai nesasities? – izsniedzis roku prasīja. </p>
            <p>Izdzirdot Šahista dievišķo balsi, Martinsonei situācija uzreiz palika skaidra. </p>
            <p class="dialogs">- Paldies, man viss kārtībā, bet nevaru to pašu teikt par tavām antīkajām kristāla vāzēm… Kā gan es tev spēšu atmaksāt? – viņa smalkā balstiņā atteica. </p>
            <p class="dialogs">- Nerunā niekus! Man tās vāzes ir sīknaudas vērtībā! </p>
            <p class="dialogs">- Nē, es uzstāju. Kā es spēšu naktī gulēt, apzinoties, ka esmu kādam nodarījusi mantiskus zaudējumus?</p>
            <p class="dialogs">- Nu, ja jau tu tā uzprasies, tad man padomā ir viens veids, kā vari atlīdzināt. – Šahists noslēpumaini pasmaidīja. – Zini, pat man reizēm paliek vientuļi. </p>
            <p class="dialogs">- Ko tu a- ar to domā? – dreboši vaicāja Martinsone. </p>
            <p class="dialogs">- Šorīt, kad tikāmies parkā, pilnīgi apsvēru paiet tev garām, bet kaut kas mani tomēr piesaistīja. Es grib-. – Pēkšņi Šahistu pārtrauc paziņojums no datora: “Tavai karaļvalstij uzbrūk!” (es nezinu, kā spēlē DS IV). – Nolādētie krievi! Uzgaidi mirklīti. </p>
            <p>Kamēr no istabas otra gala atskan lamuvārdi, kuri latviešu valodā bijuši aizmirsti jau gadsimtiem ilgi, Martinsone ir palikusi viena pati ar savām domām: - Nomierinies, nomierinies… Ja viņš tev gribētu nodarīt pāri, būtu to izdarījis, kamēr gulēji. – Pēc pāris elpošanas vingrinājumiem viņa jau bija atgriezusies savā ierastajā omā. </p>
            <p  class="dialogs">- Ak, protams! Kur manas manieres? Mani sauc Spēļturis K. Šahs, bet visi mani sauc par Šahistu. Sakiet, kas pagodina manu klātbūtni? </p>
            <p class="dialogs">- Martinsone. </p>
            <p class="dialogs">- Prieks sapazīties! Bet ķersimies pie lietas. Vēlējos jau parkā uzjautāt tev jautājumu – kur palikuši visi ļaudis? </p>
            <p class="dialogs">- Kā? Tu nezini? Vakardienas svinības – tās svinēja pilnīgi visi! </p>
            <p class="dialogs">- Pirmā dzirdēšana. </p>
            <p class="dialogs">- Vai tad tev neviens nepateica? </p>
            <p class="dialogs">- Man nav draugu ;’-( . – Atteica Šahists. – Man tādus nevajag! </p>
            <p class="dialogs">- Kā tu vari tā teikt? Ja tev būtu bijuši draugi, tu būtu zinājis par svinībām. </p>
            <p>Šahists skaidri zināja atbildi uz šo jautājumu. Draugi viņam nav vajadzīgi, jo nav tāda cilvēka, kas viņam nestu vairāk laba nekā slikta. Viņš pārzina visus pasaules noslēpumus, ir visattapīgākais un spēcīgākais cilvēks – neviens viņam nespētu nostāvēt līdzās. Tas, ka tiek rīkoti svētki, nav būtiskas zināšanas, ko ņemt vērā. Viņš bija tikai nedaudz aizdomājies par ļaužu pēkšņo izzušanu, tāpēc vēlējās noskaidrot atbildi uz šo viņam mazbūtisko jautājumu, bet tagad ir nonācis šajā situācijā, kur kaut kāda meitene no parka, kas pati sadomā paģībt, apstrīd viņa spēkus. – Es esmu Atēnais! Es esmu dievs reinkarnējies modernajā pasaulē! Un tagad SIEVIETE mani uzskata par vārgu, jo man nav draugu!? – viņš nodomā pie sevis. </p>
            <p class="dialogs">- Ak, tu šādi, ja? – Šahists skaļi iesaucas un sāk smieties. – Labi, ja tu uzskati, ka draugu trūkums man kaut vienā veidā apgrūtina dzīvi, tad nosauc jomu, un tajā mēs sacentīsimies! Bet ļauj man piebilst, ka es nekad savā mūžā neesmu zaudējis. </p>
            <p class="dialogs">- Es nezinu, par ko tu runā, bet lai notiek! Es tevi izaicinu pateikt, kādas svinības vakar tika rīkotas! </p>
            
        </div>
    </div>

</body>
</html>